0@#%
24-04-2010@#%
Святкування перемоги нашого Президента@#%
Святкування перемоги нашого Президента

        24 квітня 2010 року в районному Будинку культури відбулися урочисті збори партійного активу Баштанської районної організації Партії регіонів, присвячені підведенню підсумків виборчої компанії Президента України. Збори відкрив голова Баштанської районної організації Партії регіонів М.П. Бенюх. Він поздоровив усіх присутніх з перемогою  лідера Партії регіонів В.Ф. Януковича на президентських виборах, подякував всіх за добросовісну, самовіддану роботу, коротко охарактеризував ситуацію в державі, області та районі, і детально зупинився на завданнях,  що  стоять перед Баштанською районною організацією Партії регіонів. Він  зазначивши: «Перемогти на виборах – це лише половина завдання. Основна мета  -  утримати перемогу і виконати всі обіцянки, які наш Лідер, а разом з ним і ми, регіонами , давали людям.  Віктор Федорович сказав, що наша влада прийшла мінімум на 10 років, і ми в цьому не сумніваємося».
       Провести цей захід в районі вирішили уже після того як практично закінчилось формування нової влади. Голова районної організації Партії регіонів привітав нового члена районної партійної організації  -  голову Баштанської районної державної адміністрації Рубського І.В., якого нещодавно затвердив на цій посаді своїм Указом  Президент України В.Ф.Янукович.  Бенюх М.П. висловив впевненість, що на цій посаді Іван Васильович  і наші члени партії, які знаходяться і будуть знаходитись на керівних посадах нашого району зроблять все для того, щоб Програма «Україна для людей», запропонована Президентом,  в повній мірі була реалізована в Баштанському  районі.  
             У своєму виступі голова районної організації Партії регіонів відзначив роботу первинних партійних організацій, які забезпечили високий результат виборів, такі як:
   1.Червоний Став – 85 % (голова ППО Юдченко М.В.);
    2.Мар»ївка – 83,7 % (голова ППО Красняник С.Ю.);
    3.Новоолександрівка – 80,3 % (голова ППО Саваріна З.І.);
     4.Виноградівка – 80,2 % (голова ППО Хряпкіна Н.Г.);
     5.Костичі – 80 % (голова ППо Згурська С.М.);
     6.Добра Криниця – 79,9 % (голова ППО Петров А.Л.);
     7.Явкине – 79,4 % (голова ППО Кізюн В.А.);
       8.Новоєгорівка – 77,9 % (голова ППО Фігура Л.В.);
       9.Інгулка – 75,3 % (голова ППО Єфіменко Г.І.), 
а також активну роботу депутатів та кандидатів в депутати районної та міської рад:
         1.Фроленка Володимира Олександровича;
         2.Яцкова Вадима Вікторовича;
         3.Саакяна Сергія Григоровича;
         4.Костаняна Міружана Аршаковича
сільських голів від Партії регіонів :
          1.Балдич Галину Петрівну (с. Єрмолівка);
          2.Галагуза Олександра Миколайовича (с. Добре);
          3.Будянського Олександра Павловича (с. Інгулка) та багатьох інших.
      На сцену був запрошений куратор від Миколаївської обласної організації Партії регіонів в Баштанському районі Олександр Федоренко, який привітав усіх присутніх в залі з перемогою і разом з головою районної організації Партії регіонів вручив подяки Президента України В.Ф.Януковича партійним активістам району за самовіддану працю в період виборчої компанії.
       Після офіційної частини заходу учасники художньої самодіяльності районного Палацу культури (директор Плужник С.В.) подарували всім учасникам зібрання святковий концерт.
   
  Заступник голови районної 
партійної організації                                                    Єланцева В.П.

@#%
