0@#%
10-06-2010@#%
Відбулася Рада з питань взаємодії органів державної влади та органів місцевого самоврядування в Миколаївській області@#%

10 червня в облдержадміністрації відбулася Рада з питань взаємодії органів державної влади та органів місцевого самоврядування в Миколаївській області під головуванням Миколи Круглова.
Учасники заходу розглянули наступні питання:
[img]gallery/1006103image001.jpg[/img]
- про основні завдання ради з питань взаємодії органів державної влади та органів місцевого самоврядування в Миколаївській області в системі формування і реалізації ефективної державної та регіональної політики;
- про підсумки реалізації інвестиційних проектів та заходи, які реалізуються в містах та районах області з підвищення інвестиційної привабливості, та розробку обласної довгострокової програми залучення інвестицій;
- про пропозиції Миколаївської області щодо внесення змін до Бюджетного кодексу України;
- про стан виконання протокольних доручень від 21.04.10 наради з головами райдержадміністрацій, міськими (міст обласного значення) головами, головами районних рад, керівниками структурних підрозділів, територіальних органів міністерств, інших центральних органів виконавчої влади;
- про стан виконання рішень обласної ради щодо організації харчування учнів у загальноосвітніх та дошкільних навчальних закладах Миколаївської області;
[img]gallery/1006103image002.jpg[/img]
- про реалізацію Заходів обласної програми реконструкції та відновлення аварійно-небезпечних будівель дошкільних навчальних закладів сільської місцевості у 2010 році;
- про стан виплати поточної заробітної плати та погашення заборгованості з неї;
- про стан створення робочих місць у Миколаївській області та методику моніторингу створення робочих місць.
Відкриваючи засідання, голова ОДА зазначив, що мета новоствореної ради – «зцементувати» владу ,тобто максимально оптимізувати шляхи (і терміни!) вирішення наявних проблем.
[img]gallery/1006103image003.jpg[/img]
       Для початку М.Круглов навів низку кричущих прикладів порушень чинного законодавства і байдужості до цього контролюючих органів,- будь то у сфері будівництва із залученням бюджетних коштів ,проведенні тендерів на надання послуг чи ціноутворенні (наприклад, з ціновою надбавкою на харчування у закладах освіти до…500%!).
        Особливу увагу голова облдержадміністрації приділив питанню регіональної інвестиційної політики: відмовившись заслуховувати звичні доповіді,М.Круглов перетворив розгляд цього питання на діалог з керівниками районів: «Інвестиційні проекти – це і нові робочі місця ,і  надходження до бюджету. За статистикою, більше третини усіх працюючих в області – бюджетники! Тому ви маєте постійно аналізувати, які проекти є у вашому районі ,що заважає їхній реалізації ,що слід змінити. При цьому не забувайте, що закон надає вам право вимагати від суб’єктів господарювання соціальної відповідальності ,- тобто відрахувань на будівництво чи то ремонт соціальних об’єктів, особливо там,  де інвестор використовує ресурси, що не відновлюються.»
[img]gallery/1006103image004.jpg[/img]
         Ряду керівників райдержадміністрацій було вказано на формалізм по відношенню до інвестиційних пропозицій, а також відсутність належної інформації щодо розпочатих на території районів будівельних робіт.
        Засідання ради будуть проводитись один раз на два місяці, в тому числі – з виїздом у райони. Порядок денний   складатиметься з урахуванням пропозицій усіх учасників.   
[img]gallery/1006103image006.jpg[/img] 
(інформація Миколаївської ОДА)
     





@#%
