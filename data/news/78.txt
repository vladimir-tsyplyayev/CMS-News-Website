0@#%
30-04-2010@#%
У Миколаївській області поновили газифікацію далеких селищ@#%
У Миколаївській області поновили газифікацію далеких селищ

[img]gallery/10510image001.jpg[/img] 
 
Голова Миколаївської обласної організації Партії регіонів, голова Миколаївської облдержадміністрації Микола Круглов у вівторок, 27 квітня, побував із робочим візитом в Казанківському районі області. Там він взяв участь у здійсненні так званого зварювального стику - початку будівництва газопроводу до села Троїцько-Сафонове.

Газифікацію Казанківського району було розпочато 1997 року, ще за часів попереднього губернаторства М. Круглова. Сама ж програма газифікації, яку було призупинено в останні роки, зараз відновлена.

Демонструючи соціальну відповідальність бізнесу, до фінансування будівництва газогонів долучаються підприємці, які орендують великі земельні ділянки. Голова Миколаївської облдержадміністрації заявив, що вважає це логічним, оскільки єдиний податок, який сплачують бізнесмени-орендарі, додає бюджету всього 5 млн. грн., тоді як соціальні потреби селян коштують області значно більше.

На в’їзді до Троїцько-Сафонового він поклав квіти до пам’ятника визволителям. Там похований 31 воїн із числа тих, хто звільнив село – першим на Миколаївщині – від фашистських загарбників у часи Великої Вітчизняної війни.

У самому селі відбулось відкриття після капітального ремонту дошкільного закладу «Оленка». У зв’язку з газифікацією Миколаївська обласна рада виділила 70 тис. грн. на облаштування нової опалювальної системи дитсадочка. Микола Круглов нагородив почесною грамотою керівника фірми-підрядника А. Коваля та подарував дітям музичний центр. Було також багато подарунків від місцевих підприємців.

«Ми почали виконувати обіцянки, які Партія регіонів та її Лідер Віктор Янукович давали під час виборчої кампанії. Важливо, що газ, який ви скоро отримаєте, буде на 100 доларів дешевший, ніж це було до нашої перемоги», - наголосив голова Миколаївської ОДА.

Дізнавшись про ухвалення парламентом державного бюджету, він наголосив: «Тепер ми маємо механізм для послідовної реалізації програми нашого Президента».

@#%
