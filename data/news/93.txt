0@#%
10-06-2010@#%
Підтримка обдарованої молоді – пріоритет влади.@#%

Останнім часом ведеться інтенсивна робота з пошуку талановитих людей: медійники прослуховують та передивляються тисячі співаючих та танцюючих  співвітчизників. Та чи можуть забезпечити такі таланти розквіт та процвітання нашої держави – питання, мабуть, риторичне. Аксіома життя така, що багатство держави – в інтелектуальному потенціалі її громадян, в талановитих хіміках, фізиках, письменниках, математиках, медиках, - людях, які творять майбутнє країни, людях, чий талант може бути заслужено оцінений лише після сплину багатьох років кропіткої наполегливої прихованої від чужого ока праці. І як важливо вчасно розпізнати генія, надати підтримку, правильно вказати орієнтири. 
На державному рівні відбір молодих науковців починається ще із шкільних предметних олімпіад та конкурсів, де вперше засвічуються  промінчики майбутніх світил науки. Високі досягнення стають  перепусткою до престижних навчальних закладів для учнів,  та показником високого професіоналізму їх наставників. 
Цього року Березанщина може пишатися переможцями та призерами як обласних, так і  республіканських предметних олімпіад, що є дуже вагомим аргументом особливо для сільської освіти. Восьмого червня відбулася зустріч голови Березанської райдержадміністрації  Корчевського С.М. та голови Березанської районної ради Гуртового В.М. з  дітьми, які досягли вагомих результатів у навчанні. Під час зустрічі всі запрошені «винуватці», як учні так і їх вчителі, отримали заслужену пошану та матеріальні винагороди за свої досягнення, які, без перебільшення, піднімають авторитет районної освіти та й району взагалі
Такі високі показники – результат зваженої та серйозної роботи з обдарованою молоддю, яка відчуває інтерес та підтримку не лише найближчих людей, а і районної влади. 

Жук О.А.

Учасники зустрічі.
 

[img]gallery/1006102image001.jpg[/img]

@#%
