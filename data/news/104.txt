0@#%
22-06-2010@#%
Голова облдержадміністрації Микола Круглов зустрівся з єпископом Одесько-Сімферопольської дієцезії Римсько-католицької церкви Броніславом Бернацьким@#%

Бернацьким та настоятелем костьолу Святого Йосипа Ярославом Гіжицьким. 
Ще 11 років тому, за попереднього перебування М.Круглова на посаді голови Миколаївської облдержадміністрації, йому вдалось вирішити на вищому державному рівні питання передачі приміщень колишніх Старофлотьських казарм, звільнених військовими моряками, у комунальну власність – для створення на тій території музейно-культурного містечка з подальшим вивільненням від фондів Миколаївського краєзнавчого музею будівлі, яка історично належала костьолу. 
Протягом цього часу на Миколаївщині було передано релігійним громадам РКЦ три культові споруди, але тривала затримка з ремонтом колишніх казарм не дозволяла виконати розпорядження щодо передачі будівлі з костьольного комплексу. 
Невдовзі після повернення на посаду М.Круглов ознайомився із ходом ремонтних робіт в майбутньому музейно-культурному містечку, оскільки є доручення Президента України В.Ф.Януковича прискорити повернення споруд релігійним громадам. 
-  Попередня влада забагато займалась не властивими їй церковними питаннями, тоді як те, що було саме в її компетенції, вирішити  не змогла, - зазначив голова облдержадміністрації. 
Було обговорено ще кілька питань щодо майна церкви.
Єпископ подякував голові облдержадміністрації за його особисту активну позицію щодо вирішення довготривалої проблеми . 
Настоятель запросив М.Круглова відвідати костьол Святого Йосипа, який є не тільки релігійним закладом, а й одним з провідних осередків культури, де, зокрема, проходять концерти класичної органної музики

2010-06-22 (сообщение Николаевской ОГА)

@#%
