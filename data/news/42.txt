0@#%
09-12-2009@#%
Молодь одноголосно підтримала Віктора Януковича.@#%
[img]gallery/1260390183.jpg[/img]
9 грудня 2009 року делегати з‘їзду Всеукраїнської молодіжної громадської організації «Союз молоді регіонів України» одноголосно підтримали кандидатуру Віктора Януковича на пост Президента України.
Напередодні про свою підтримку Лідера Партії регіонів заявили представники понад 40 всеукраїнських молодіжних громадських організацій
Важливим аргументом для прийняття такого рішення стала та особлива увага, яку Віктор Янукович приділяє вивченню та розв’язанню молодіжних проблем. Найгострішими з них є отримання доступної та якісної освіти, забезпечення роботою, зокрема, першим робочим місцем, надання молодим сім’ям реальної можливості мати власне житло, допомога у вихованні дітей, пропагування здорового способу життя.

Суттєвим для молоді є прагнення Віктора Януковича провести військову реформу і забезпечити перехід Збройних Сил України на контрактну основу.

Саме ці положення є одними з ключових передвиборчої програми „Україна для людей”, з якою Віктор Янукович йде на вибори Президента України у 2010 році.

Делегати та гості з’їзду у своїх виступах неодноразово наголошували на ефективності урядової команди Віктора Януковича та його особисто на посаді Прем’єр-міністра. «Ми бачили результати роботи Уряду Віктора Януковича і його особисто. Зокрема відзначалося, що визначальним для вибору молоді у її підтримці кандидата на пост Президента стали його послідовність, цілеспрямованість, компетентність як державного менеджера найвищого рівня.

[img]gallery/DSC08072_mp.JPG[/img]

Сорок Всеукраїнських молодіжних організацій підписали спільний меморандум про співробітництво і взаємодопомогу з кандидатом у Президенти України Віктором Януковичем. Урочиста церемонія підписання документа відбулася 9 грудня у столичному кіноцентрі «Зоряний».

«Молодіжні громадські організації не можуть далі миритися з безвідповідальними і безглуздими обіцянками Президента і Прем'єр-міністра, які довели Україну до банкрутства, політичного і економічного руйнування, зубожіння українського народу», – йдеться на початку меморандуму.

Але «вивчивши передвиборну програму кандидата на пост Президента України від Партії регіонів Віктора Януковича, ми знайшли те, що цікавить молодь сьогодення», – заявляють у документі молоді активісти громадського життя України.

«Ми бачили результати роботи Уряду Віктора Федоровича і його особисто», – зазначають автори документа. Вони стверджують, що «це ефективний, цілеспрямований керівник, який неодноразово доводив свою компетентність, демонстрував знання, уміння і здатність досягати поставленої мети, стабілізувати економіку країни, досягати позитивного результату».

[img]gallery/DSC08079_mp.JPG[/img]

Лідери молодіжних організацій підписалися під документом, в якому наголошується, що «на основі доброї волі ми дійшли згоди про підтримку в передвиборній кампанії кандидата на пост Президента України від Партії регіонів Віктора Януковича».

У свою чергу Віктор Янукович зобов’язався сприяти збільшенню асигнувань із держбюджету на реалізацію молодіжної політики, зокрема, посилити фінансову підтримку програм молодіжного житлового будівництва.

[img]gallery/DSC08089_mp.JPG[/img]

Віктор Янукович, ставши Президентом, створить Міжвідомчу раду з питань формування здорового способу життя молоді та профілактики негативних явищ у молодіжному середовищі, а також відкриє Будинок молоді України.

Під меморандумом підписалися кандидат у Президенти України Віктор Янукович та лідери майбутніх юристів, молодих медиків, Ліги слов’янської молоді, Молодіжного об’єднання жінок України, Республіканської християнської молоді, Спілки робітничої молоді, Української спілки молодих депутатів, Союзу молоді регіонів України та інших громадських організацій.




@#%